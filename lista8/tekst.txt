Reorganizacja drzewa.

Początkowo drzewo składa się z korzenia o identyfikatorze 1. Na wejściu znajduje się ciąg operacji na drzewie. Każda operacja znajduje się w osobnym wierszu. Występują dwa rodzaje operacji:
- Dodaj wierzchołek: wiersz zaczynający się od litery 'd', po której wystąpią dwie liczby (wszystkie 3 elementy są oddzielone spacjami) - pierwsza to identyfikator dodawanego wierzchołka, druga to identyfikator rodzica. Należy utworzyć nowy wierzchołek o zadanym identyfikatorze (identyfikatory będą unikalne) i podpiąć go pod zadanego rodzica.
- Przenieś poddrzewo: wiersz zaczynający się od litery 'p', po której wystąpią dwie liczby - pierwsza to identyfikator wierzchołka definiującego poddrzewo do przeniesienia, a druga to identyfikator nowego rodzica tego wierzchołka. Należy zmienić rodzica zadanemu wierzchołkowi (całemu poddrzewu) na nowego.


Każdy wierzchołek może mieć do 10 synów. Identyfikator wierzchołka to liczba z przedziału [1,100]. Nigdy nie wystąpi operacja przeniesienia wierzchołka pod swojego potomka (nigdy nie powstaną cykle).

W pierwszym wierszu wejścia znajduje się liczba całkowita n<=100 określająca ile operacji należy wykonać. W każdym z kolejnych n wierszy znajduje się opis jednej operacji, wg specyfikacji powyżej.

Napisz program, który wykona ten ciąg operacji, a następnie poda na jakiej głębokości (korzeń znajduje się na głębokości 1) znajduje się wierzchołek o identyfikatorze 2.

 

Przykład 1
4
d 3 1
d 2 3
d 4 1
p 3 4

Wynik:
4

Przykład 2
11
d 3 1
d 4 1
d 5 3
d 2 3
d 6 3
p 4 2
d 7 1
p 2 7
d 8 1
p 3 8
p 7 8

Wynik:
4
