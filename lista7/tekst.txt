Na wejściu mamy labirynt, który będzie zalewany wodą.

W pierwszej linii wejścia znajdują się dwie liczby całkowite 1 <= n,m <= 100, które oznaczają wymiary labiryntu. W następnych n wierszach znajduje się opis labiryntu: "#" oznacza ścianę labiryntu, "-" oznacza puste pole, zaś "!" oznacza źródło wody (każdy wiersz ma dokładnie m znaków, nie licząc końca wiersza).

Na początku w labiryncie jest dokładnie jedno pole zalane (źródło wody). Z czasem woda rozlewa się coraz dalej: w sekundzie t+1 zalane są wszystkie pola, które były zalane w sekundzie t oraz wszystkie puste pola z nimi sąsiadujące (mające wspólny bok). Oblicz, ile sekund potrzeba na całkowite zalanie labiryntu wodą. Jeśli labiryntu nie da się całkiem zalać wodą, wypisz "-1", w przeciwnym razie podaj liczbę sekund potrzebnych na zalanie wszystkich pustych pól.

Przykłady:

Wejście:
5 7
#----##
--##---
--##---
-!####-
##-----

Wyjście:
16

Wejście:
3 3
--#
##-
-!-

Wyjście:
-1
