Zadanie
Napisz program, który przetworzy plik wejściowy w ten sposób, że usunie z niego wszystkie powtarzające się, a przy tym sąsiadujące ze sobą wiersze z wyjątkiem jednego w każdej takiej serii; ten jeden przekaże na wyjście. Wiersze, które w bezpośrednim swoim sąsiedztwie nie mają kopii, program po prostu przesyła kolejno na wyjście. Żeby było się do czego odwoływać na pracowni, nazwiemy ten program "sameline". (Podzadanie: skróć ten opis, zachowując jednoznaczność przekazu).
 
Przykłady zastosowań
1. Komuś jest potrzebna połączona lista studentów uczęszczających na różne zajęcia. Zapisuje kilka takich list, jedna za drugą, w pliku (też zadanie), sortuje plik (też zadanie) i co widzi? Niektóre nazwiska się powtarzają. Ich ręczne usuwanie jest męczące i niebezpieczne (można skasować o jedno za dużo). Wtedy do pracy zaprzęgamy program "sameline".
 
2. Ktoś mozolnie pisze latami własny słownik. Ma już w nim 27 tysięcy haseł. Od czasu do czasu go sortuje i spostrzega, że pewne hasła się powtórzyły. Banalizując -- bo w tym wypadku trzeba się zdublowanym hasłom przyjrzeć i wybrać ręcznie lepsze -- uruchamia "sameline", pozbywając się nadmiaru.

 
3. Ktoś układa skorowidz. Sortuje hasła i... itd.

  
Szczegóły specyfikacji
Program "sameline" czyta dane (w wersji sprawdzanej automatycznie) ze standardowego wejścia i przesyła wyniki na standardowe wyjście. (Na pracowni można go przerobić tak, aby czytał dane z dowolnego źródła i przesyłał wyniki na dowolne wyjście -- aby używał dowolnych plików).
 
Program porównuje całe wiersze. (Na pracowni można go uzupełnić o możliwość porównywania wierszy do kolumny k).
 
Program nie interpretuje znaków niewidocznych w tekście (ang. white spaces) występujących na prawo od ostatniego znaku widocznego w wierszu. Te skrajne niewidoczne znaki nie wpływają na wynik porównywania wierszy.  Wyjątki. 1. Zupełnie puste wiersze program traktuje jako równe sobie i pomija powtórzone. 2. Wiersze, w których występują tylko znaki niewidoczne w tekście, na przykład same spacje, lecz w różnej liczbie, albo różne znaki niewidoczne w tekście w różnym układzie, program traktuje jako różne, (W wersji na pracowni program może utożsamiać podczas porównywania ciągi wewnętrznych spacji z jedną spacją).
 
Zakładamy (dla ułatwienia), że na końcu danych występują co najmniej dwa puste wiersze. Tę grupę pustych wierszy program redukuje na wyjściu -- jak zwykle -- do jednego pustego wiersza.

 
Zakładamy, że bufory programu (długości wierszy) nie przekraczają 6000 znaków. (W wersjach ulepszonych na pracowni można to zrealizować dynamicznie).
 
Program reaguje poprawnie zarówno w przypadku parzystej, jak i nieparzystej liczby wierszy w pliku wejściowym; nie załamuje się również, jeśli na wejściu nie ma żadnych danych; niczego nie "zjada" na końcu.
 

Przykładowe dane i wyniki (ograniczone liniami kreskowanymi, które nie są ich częścią)
-------------------------------------------------------

Szczegóły spe
Szczegóły spec
Szczegóły spe
Szczegóły spec
Szczegóły spec
Szczegóły spec
Szczegóły spec
Szczegóły spec
 
Program "sameline" czyta (w wersji sprawdzanej
Program "sameline" czyta (w wersji sprawdzanej
Program "sameline" czyta (w wersji sprawdzanej
Ko, Ko
Koniec?
KOniec
KoNiec
Koniec końców
Koniec końców
Koniec końców
 
-------------------------------------------------------
Szczegóły spe
Szczegóły spec
Szczegóły spe
Szczegóły spec
Szczegóły spec
Program "sameline" czyta (w wersji sprawdzanej
Ko, Ko
Koniec?
KOniec
KoNiec
Koniec końców
Koniec końców
-------------------------------------------------------
 
