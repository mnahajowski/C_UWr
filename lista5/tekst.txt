Napisz program symulujący grę w Tetrisa.

Na wejściu dane są liczby całkowite m, n, k, gdzie 1 <= m <= 200, 1 <= n <= 200, 1 <= k <= 2000.
Dalej na wejściu znajduje się k wierszy, każdy zawierający z znak c i liczbę x.

Plansza gry ma szarokość m i wysokość n; na początku jest pusta.
Dla każdej figury, znak c oznacza jej typ, a liczba x pozycję poziomą figury na planszy.
Konkretnie x oznacza indeks kolumny na planszy, w której znajduje się skrajnie lewa kolumna figury.
Kolumny indeksujemy liczbami od 0 do m-1.

Figura pojawia się zawsze na górze planszy (pierwszy wiersz figury odpowiada pierwszemu wierszowi planszy) i zaczynając od kolumny x.
Następnie opada do momentu kiedy dalsze opadanie powodowałoby nałożenie się figury z zawartością planszy lub wyjściem poza nią.
Wtedy figura zostaje na planszy.
Jeśli po opadnięciu figury powstały jakieś wiersze w całości wypełnione, zostają one usunięte, a dla każdego takiego wiersza zawartość wierszy powyżej niego ulega przesunięciu o 1 w dół.

Jako wynik należy wypisać zawartość planszy w formie n wierszy po m znaków.
Znakiem X reprezentujemy pole wypełnione, a kropką pole puste.

Typy figur są następujące (X oznacza pole wypełnione, a kropka pole puste):
Typ K: rozmiar 2x2
XX
XX

Typ T: rozmiar 3x2
XXX
.X.

Typ I: rozmiar 1x4
X
X
X
X

Typ F: rozmiar 2x3
XX
X.
X.

Typ W: rozmiar 5x3:
X.X.X
X.X.X
XXXXX

Typ specjalny *: rozmiar 1x1:
Bomba. Gdy już osiądzie (tak jak zwykła figura) zamiast zostawać na planszy powoduje wyczyszczenie zawartości w otaczającym ją kwadracie 3x3.

Przykład 1.
5 10 3
K 0
F 2
W 0

Wynik:
.....
.....
.....
.....
.....
X.X.X
X.X.X
..XX.
XXX..
XXX..

Przykład 2.
5 10 5
K 0
K 0
K 3
K 3
* 2

Wynik:
.....
.....
.....
.....
.....
.....
XX.XX
XX.XX
X...X
X...X
